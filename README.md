# hello_world
gluglu
Lorem Ipsum

Sta Federico imperatore in Como
ed ecco che un messaggero entra in Milano
da Porta Nuova a briglie abbandonate
"Popolo di Milano", ei passa e chiede,
"fatemi scorta al console Gherardo."
Il consolo era in mezzo de la piazza,
e il messagger piegato in su l’arcione
parlò brevi parole e spronò via.
Allor fe’ cenno il console Gherardo,
e squillaron le trombe a parlamento

Squillarono le trombe a parlamento:
ché non anche risurto era il palagio
su’ gran pilastri, né l’arengo v’era,
né torre v’era, né a la torre in cima
la campana. Fra i ruderi che neri
verdeggiavan di spine, fra le basse
case di legno, ne la breve piazza
i milanesi tenner parlamento
al sol di maggio. Da finestre e porte
le donne riguardavano e i fanciulli.

